# Eindige Automaten en Reguliere Expressies
In de les praten we over eindige automatten in termen van herkenners van invoerstringen.
In de praktijk kunnen eindige automaten ook gebruikt worden voor het modelleren van veel systemen.
Ieder systeem dat in (eindig) verschillende toestanden kan verkeren, waarbij de overgangen naar een
andere toestand duidelijk zijn gedefinieerd (door een event, of iets dergelijks), kan gemodelleerd worden met een eindige automaat.

**mens**: staan, zitten, liggen

**auto**: stilstaan, optrekken, rijden, remmen

**computer**: aan, uit, opstarten, afsluiten, sleep

Probeer zelf nog andere voorbeelden te bedenken of de voorbeelden van hierboven aan te vullen.

We hebben gezien dat reguliere expressies en eindige automaten equivalent zijn. Ze beschrijven  dezelfde soort strings.
Hoe bewijs je dat formeel? In dit geval hebben we dat de ene kant op netjes gedaan: 
we lieten zien hoe je voor een reguliere expressie een equivalente automaat kunt maken. 
De andere kant op hebben we alleen maar aannemelijk gemaakt aan de hand van voorbeelden.
Dat is dus geen formeel wiskundig bewijs.
In de praktijk gebruik je reguliere expressies om invoerstringen te beschrijven en de bijbehorende eindige automaat om ze te herkennen. 



